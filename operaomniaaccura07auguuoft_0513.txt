'ENARRATIO 111 IN PSALMUM xxxii, sarm. 11. 489
» a mortuis tertio die , et praedicari in nomine ejus poeni·-
» tentiam et remissionem peccatorum1. » Unde et quous-
que ‘?» Per omnes gentes, ait, incipientibus ab Jerusalem.»
Quam misericordiam vero omnes expectamus, fratres,
uberiorem a Domino, nisi ut peccata nostra dimittantur?
Cum ergo ea sit magna misericordia Domini, remissio pec-
catorum, et hanc remissionem peccatorum praedixit Do-
minus praedicari per omnes gentes, « Misericordia Domini
» plena est terra. n Unde plena est terra? Misericordia
Domini. Quare? Quia ubique dimittit peccata Deus , quia
misit coelos qui terram compluerent.

VIII. Et quomodo ausi sunt ipsi coeli ire cum fiducia ,
ex hominibus infirmis coeli fieri, nisi quia , «Verbo Do-
» mini coeli solidati sunt? » Unde enim haberent tantam
virtutem oves inter lupos , nisi quia , «Spiritu oris ejus
» omnis virtus eorum? Ecce, inquit , mitto vos sicut oves
» in medio luporum ². » Ο Domine misericordissime!
Certe hoc facis, ut misericordia tua plena sit terra. Si
ergo ita es misericors, ut impleas terram misericordia,
vide quos mittis, vide quo mittis. Quo , inquam , mittis ,
et quos mittis? Oves in medium luporum. Unus lupus si
mittatur in medium innumerabilium ovium, quis ei res'is-
tit? Quid non conturbat, nisi forte quia cito satiatur?
Nam omnia devoraret. Mittis infirmos inter saevos? Mitto,
inquit, quia coeli fiunt, ut terram compluant. Unde coeli
homines infirmi? Sed «Spiritu oris ejus omnis virtus eo-
» rum. n Ecce lupi tenebunt vos , et tradent vos, et offe-
rent potestatibus propter nomen meum. Jam vos armate
vos. Virtute vestra? absit. «Nolite cogitare quid loqua-
t » mini : non enim vos estis qui loquimini, sed Spiritus
» Patris vestri qui loquitur in vobis ³ ; quia «Spiritu oris
» ejus omnis virtus eorum. »

¹ Luc. xiv, 46, 47. — ² Mauh. x, 16. - 3 lbid. ις), sto,

