396 S. AUGUSTINI EPISCOPI

quod ex flente gaudentem. Hoc me liberat, non ego. « In
» justitia tua erue me, ct exime me. »

VII. « Inclina ad me aurem tuam¹. » Fecit hoc Deus,
quando ipsum Christum ad nos misit. Illum ad nos misit,
qui inclinato capite digito scribebat in terra, quando ei
adultera mulier offerebatur punienda‘2. Ille autem incli-
naverat se ad terram, id est, Deus ad hominem⁷ cui dic-
tum est, « Terra es, et in terram ibis3. » Non enim quasi
corporalibus locis Deus ad nos inclinat aurem suam⁷ aut
membris istis corporeis determinatis finitus est. Omnino
nihil horum cogitent humana phantasmata. Veritas est
Deus. Veritas nec quadra est, nec rotunda, nec longa.
Ubique praesens est, si cordis oculus ad eam pateat. Incli-
nat tamen aurem suam ad nos Deus⁷ misericordiam depo-
nens super nos. Quae major misericordia, quam ut Unicum
suum daret nobis, non vivere nobiscum, sed mori pro
nobis? « Inclina ad me aurem tuam. »

VIII. « Accelcra ut eximas me4. » Exauditur enim in
hoc ‚ cum dicit : « Accelera. » Ad hoe enim positum est
verbum ‚ ut hoc totum quod nobis diu videtur, quandiu
volvitur saeculum , intelligas punctum esse. Non est diu
quod habet extremum. Ab Adam usque ad hodiernam
diem peractum est, et multo utique plus peractum θεῖ,
quam restat peragendum. Si adhuc viveret Adam, ethodie
nioreretur3 quid ei prodesset tandiu esse , tandiu vixisse?
Ergo celeritas haec quare? Quia transvolant tempora : et
quod tibi tardum est, in oculis Dei breve est. Jam hanc
celeritatem iste intellexerat in extasi. « Accelera ut eximas
n me. Esto mihi in Deum protectorem et in domum re-
» fugii, ut salvum me facias. »Domus refugii tu mihi esto=
Deus protector, domus refugii. Aliquando enim periclitor,
ct volo fugere z quo fugio? ad quem locum tutus fugio?

¹ psal. xxx, 7. — 2 Joan. vin, G. -— 3 Gen. 111, 19· - 4 Psal. xxx, 3.

