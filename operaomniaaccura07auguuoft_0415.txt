ENARRATIO 11 IN PsALMUM xxx, snum. 1. 393,

multa, unum corpus. Ergo simul omnes nos cum capite
nostro Christo, sine capite nostro nihil valentes. Quare?
Quia nos cum capite nostro vitis: sine capite nostro,
quod absit, sarmenta praecisa, non alicui operi agricola-
· rum, sed igni tantummodo destinata. Ideo etipse in Evan-
gelio: « Ego sum vitis, vos estis palmites, Pater meus
» agricola est : » et, « Sine me, inquit, nihil potestis fa-
» cere1. » Domine, si sine te nihil, totum in te. Etenim
quidquid ille operatur per nos , nos videmur operari. Po-
test ille multum et totum sine nobis, nos nihil sine ipso.
V. Ergo in quacumque extasi loquatur sive pavore,
sive excessu mentis, congruunt quae dicuntur. Dicamus
in Christi corpore, dicamus omnes quasi unus, quia om-
nes unitas, dicamus: « In te, Domine, speravi, non
» confundar in aeternum. η Illam, inquit, confusionem
perhorresco, quae est in aeternum. Nam est quaedam con-
fusio temporalis utilis, perturbatio animi respicientis pec-
cata sua, respectione horrentis, horrore erubescentis,
erubescentia corrigentis, Unde dicit et Apostolus ε «Quam
» enim gloriam habuistis tunc in his, in quibus nunc
n erubescitis2? n Ergo erubescere illos dicit jam fideles,
‘non de praesentibus donis, sed de praeteritis peccatis. Hanc
confusionem non formidet Christianus: imo si hanc non
habuerit, aeternam habebit. Quae est aeterna confusio,
quando fiet illud quod dictum est, « Et traducent eos ex
» adverso iniquitates eorum3. » Et flet traducentibus ex
adverso iniquitatibus omnis grex malus ad sinistram, tan-
quam hoedis ab omnibus separatis3 et audient: « lte in
» ignem aeternum, qui paratus est diabolo et angelis ejus.»
Quaerunt quare? « Esurivi enim, et non dedistis mihi
» manducare4. » Contemnebant tunc , quando esurienti
Christo non dabant cibum, quando sitienti non dabant

¹ Joan. xv, 5. — ² Rom¹ vl, 21.— 3 Sap. iv, 20. - 4Mat1h. xxv, 41.
a·

