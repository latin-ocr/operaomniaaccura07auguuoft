mulin-110 11 IN rsALMUM xxxi. 457

sacramenti baptismi, sive doctrinae salutaris. De ipsa doc‘-
trina qua irrigamur per Spiritum sanctum, dicitur, « Bibe
» aquam de tuis vasis et de puteorum tuorum fontibus¹.»
Ad istos fontes non accedunt impii, sed eredentes in eum
qui justificat impium ², jam justificati accedunt. Aliae
aquae multae, multae doctrinae inquinant animas homi-
num, quod paulo 'ante dicebam. Alia doctrina est, Fatum
mihi fecit. Alia doctrina , Casus mihi fecit, fortuna fecit.
Si casibus reguntur homines, nulla providentia aliquid ge-
ritur : et ipsa doctrina est. Alius dixit, Est gens contraria
tenebrarum ‚ quae rebellavit adversus Deum, ipsa facit
peccare homines. In hoc diluvio aquarum multarum ad
Deum non appropinquabunt. Quae est illa aqua, illa vera
quae manat de intimo fonte purae venae veritatis? Quae illa
aqua est, fratres , nisi quae <locet confiteri Domino? Quae
est illa aqua, nisi quae docet, « Bonum est confiteri Do—
» mino-⁹³? » Quae est illa aqua, nisi quae docet hanc vocem :
« Dixi :Pronuntiabo adversum me injustiam meam Do-
» mino : » et, «Ego dixi, Domine, miserere mei, sana
n animam meam , quoniam peccavi tibi⁴.» Haec aqua
confessionis peccatorum , haec aqua humiliationis cordis,
haec aqua vitae salutaris , abjicientis se, nihil de se praesu-
mentis, nihil suae potentiae superbe tribuentis. Haec aqua
in nullis alienigenarum libris est , non in epicureis , non
in stoicis, nonin manichaeis, non in platonicis. Ubicum-
que etiam inveniuntur optima praccepta morum et disci-
plinae‘affhumilitas tamen ista non invenitur. Via humilita-
tis hujus aliunde manat : a Christo venit. Haec via ab illo
est, qui cum esset altus, humilis venit. Quid enim aliud
docuit humiliando se , factus obediens usque ad mortem ,
mortem autem crucis⁵P Quid aliud docuit solvendo quod

¹ Prov. v, 15. —- ² Rom. iv, 5. — 3 Psal. xci, 2. —- l, Id. xx„ 5. --
5 Philip. u, 8.

