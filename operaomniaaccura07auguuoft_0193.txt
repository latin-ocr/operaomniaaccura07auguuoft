ENARRATIO IN psALMUM vn. 181
cutionem passi sunt, et igneae sagittae ad inflammanda
corda credentium.

XVI. Post hanc autem dispensationem justum veniet
judicium z de quo ita dicit, ut intelligamus unicuique ho-
mini supplicium fieri de peccato suo, et ejus iniquitatem
in poenam converti ε ne putemus illam tranquillitatem, et
ineffabile lumen Dei de se proferre unde peccata punian-
tur, sed ipsa peccata sic ordinare, ut quae fuerunt delec-
tamenta homini peccanti, sint instrumenta Domino pu-
nienti. <z Ecce, inquit, parturivit injustitiam1. Quid enim
conceperat, ut injustitiam parturiret? ‹< Concepit, inquit,
» laborem2. » Hinc est ergo illud ε « In labore manducabis
n panem tuum. » Hinc etiam illud, « Venite ad me omnes
» qui laboratis et onerati estis. J ugum enim meum lene
» est, et onus meum leve3. » Non enim poterit labor
finiri, nisi hoc quisque diligat quod invito non possit au-
ferri. Nam cum ea diliguntur quae possumus contra volun-
tatem amittere, necesse est ut pro his miserrime laboremus,
et ut haec adipiscamur, in angustiis terrenarum aerumna-
rum, cum sibi quisque illa rapere et praevenire alterum,
aut extorquere alteri cupit, injustitias machinemur. Recte
ergo et prorsus ex ordine parturivit injustitiam, qui con-
cepit laborem. Parit autem quid, nisi quod parturivit,
quamvis non hoc parturierit quod concepit? Non enim
hoc nascitur quod concipitur, sed concipitur semen, nas-
citur quod formatur ex semine. Labor est igitur semen
iniquitatis, peccatum autem conceptio laboris, id est, illud
primum peccatum, apostatare a Deo4. Parturivit ergo in-
justitiam qui concepit laborem. « Et peperit iniquitatem. »
Iniquitas‚ hoc est, quod injustitia : hoc ergo peperit quod
parturivit. Quid deinde sequitur?

¹I‘sal. vn, 15. — ² Gen. ιιι, ¹7· —- 3 Matth. xi, 28 ot 30. —- 4 Eccli.

x, 14.

