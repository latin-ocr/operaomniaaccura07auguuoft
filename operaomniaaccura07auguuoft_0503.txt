ENAnnAno 11 m PsALMtJM xxxn, snum. 1. 479

imperitus non agnoscit, artifex reprehendit ε quis offerat
Deo bene cantare ‚ sie judicanti de cantore , sic exami-
nanti omnia, sic audienti? Quando potes afferre tam ele-
gans artificium cantandi, uttam perfectis auribus in nullo
displiceas? Ecce veluti modum cantandi dat tibi : noli
quaerere verba, quasi explicare possis unde Deus delecta-
tur. « In jubilatione » cane. Hoc est enim bene canere
Deo, in jubilatione cantare. Quid est in jubilatione ca-
nere? Intelligere, verbis explicare non posse quod canitur
corde. Etenim illi qui cantant, sive in messe, sive in vi-
nea, sive in aliquo opere ferventi, eum coeperint in verbis
cantieorum exultare laetitia, veluti impleti tanta laetitia ,
ut eam verbis explicare non possint, avertunt se a sylla-
bis verborum, et eunt in sonum jubilationis. Jubilum so-
nus quidam est significans cor parturire quod dicere non
potestAEt quem decet ista jubilatio, nisi ineffabilem Deum?
Ineffabilis enim est, quem fari non potest ε etsi eum fari
non potes⁷ et tacere non debes, quid restat nisi ut jubi-
les 3 ut gaudeat cor sine verbis , et immensa latitudo gau-
diorum metas non habeat syllabarum? « Bene cantate ei
» in jubilatione. »

IX. « Quoniam rectus est sermo Domini, et omnia
» opera ejus in fide ¹. » In quo etiam displicet non rectis,
rectus est ille. « Et omnia opera ejus in fide. » Tua sint
opera in fide, « Quia justus ex fide vivit² ‚ » et, « Fides
» per dilectionem operatur3 : » tua sint opera in fide,
quia in Deum credendo fidelis efficeris. Opera Dei quo-
modo possunt esse in fide ‚ quasi et Deus ex fide vivat?
Invenimus et Deum fidelem, et hoc non verbis nostris
dieitur, Apostolum audi : « Fidelis ‚ inquit, Deus qui
» vos non permittat tentari supra quam potestis ferre,
» sed faeiat cum tentatione etiam exitum, ut possitis sus-

¹ Psal. xxxu, 4. - ² Rom, 1, ¹7· —- 3 Gal. v, 6.

