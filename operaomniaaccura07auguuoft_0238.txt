226 s. mensum Erlscom

sacramenta, si per sanctos homines dentur. Itaque cum
ab eis quaeritur, qui sint sancti, erubescunt dicere :Nos
sumus. Quinetiam si illi non erubescant hoc dicere, hi
qui audiunt pro ipsis erubescunt. Itaque isti cogunt eos
qui acccipiunt sacramenta, spem suam in homine ponere,
cujus cor videre non possunt. α Et maledictus omnis qui
»ι spem suam pon‘it in homine ¹. » Quid est enim dicere,
Ego quod do sanctum est, nisi, spem tuam in me pone?
Quid si non es sanctus? Aut ostende cor tuum. Quod si
non potes , ubi videbo quod sanctus es? An forte dices
quod scriptum est : «Ex operibus eorum cognoscetis eos2P»
Video plane mira opera, quotidianas violentias Circum-
cellionum sub Episcopis et Presbyteris ducibus circum-
quaque volitare, et terribiles fustes Israeles vocare, quae
homines, qui nunc vivunt, quotidie vident et sentiunt.
Macariana vero tempora (8), de quibus invidiam faciunt,
et plurimi non viderunt, et nemo nunc videt ε et quisquis
ea vidit Catholicus, potuit dicere, si Dei servus esse vellet:
« In Domino confido. » Quod et nunc dicit, cum multa
quae non vult, in Ecclesia videt, qui se intra illa retia
plena piscibus bonis et malis natare adhuc sentit, donec
ad finem maris veniatur, ubi mali segregentur a bonis 3.
Isti autem quid respondent, si alicui illorum dicat ille
quem baptizant: Quomodo me jubes praesumere? Nam si
et dantis et accipientis est meritum, si dantis Dei, et ac-
cipientis conscientiae meae: haec enim duo non mihi in-
certa sunt, bonitas illius, et fides mea. Quid te interponis,
de quo certum scire nihil possum : Sine me dicere ‚ « In
»Domino confido. » Nam si in te confido , unde confido
si nihil mali ista nocte fecisti? Postremo si vis ut credam
tibi, numquid possum amplius quam de te credere? Unde
ergo confido in eis quibus heri communicasti, et hodie

¹ Jerem. xvii, 5. — ² Mauh. vn, 16. -- ³1d. xnr, 47.

