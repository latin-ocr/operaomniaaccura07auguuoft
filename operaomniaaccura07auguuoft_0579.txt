ENARRATm 11 1N’⁹1‘sALMUM xxxm, sEnM. 11. 543

sit mors peecatorum pessima. Numquid non duo erant in
isto saeculo, dives qui induebatur purpura et bysso, -et
epulabatur quotidie splendide 1 3 alter pauper qui jacebat
ad januam ejus ulcerosus, et canes veniebant et lingue-
bant ulcera ejus, et desiderabat saturari de micis quae ca-
debant de mensa divitis? Contigit autem mori inopem
illum , (justus erat ille inops ,) et auferri ab Angelis in
sinum Abrahae. Qui viderat eorpus illius jacere ad limen
divitis, et non esse qui sepeliret, quanta forte diceret? Sic
moriatur ille inimicus meus , et ille qui me persequitur,
510 illum videam. Execratur corpus sputo , putent vnl-
nera3 et ille in sinu Abrahae requiescit. Si Christiani su-
mus, credamus ; 51 non eredimus , fratres, nemo se fin-
gat Christianum. Fides nos perducit. Quomodo illa dixit
Dominus, sic sunt. An vero dicit tibi mathematicus, et
verum est, dicit Christus , et falsum est? Quali autem
morte mortuus est» ille dives? Qualis mors esse potuit in
purpura et bysso, quam sumptuosa, quam pomposa? quae
exequiae funeris ibi erant? quantis aromatibus sepultum
est illud cadaver? Et tamen cum apud inferos tormentis
esset, desideravit ex illius contempti pauperis digito instil-
lari aquae guttam ardenti linguae suae , neque impetravit.
‘Discite ergo quid sit , « Mors peecatorum pessima ε » et
nolite interrogare stratos pretiosis vestibus lectos , et car-
nem multis divitiis obvolutam, lamentationis pompam
exhibentes, plangentem familiam , turbam obsequentium
praecedentem ac sequentem , cum eorpus effertur, mar-
moratas auratasque memorias. Nam si haec interrogatis ,
respondent vobis falsum, quod multorum non leviter pec-
catorum, sed omnino sceleratorum mors optima est, qui
sic plangi, sic condiri, 510 contegi, sic efferri, 510 sepe-
liri meruerunt. Sed interrogate Evangelium , et ostendet
¹ Luc. xvr, 19-25.

