472 s. Avensa-11³1 Eprscom

cantant Deo, laudant Deum: non sunt improbandi, imo
gaudendum cst illis , quia multi nce tunc. Sed isti qui
jam Deum laudare ex prosperitatis parte coeperunt, docendi
sunt patrem agnoscere et flagellantem, nec murmurare
adversus corrigentis manum, ne semper pravi remanentes
exiiseredari mereantur , ut facti jam recti , ( Quid est recti?
ut nihil illis displiceat quod feeerit Deus.) possint et in
adversis Deum laudare, et dicere, « Dominus dedit, Do-
» minus abstulit, sicut Domino placuit, ita factum est 2
n sit nomen Domini benedictum¹ : n Tales rectos decet
laudatio ‚ non primo laudaturos, et postea vituperaturos,

lV. Ergo justi recti, exultate in Domino 3 quia vos decet
laudatio. Nemo dieat : Quis ego justus , aut quando ego
justus? Nolite vos abjicere et desperare de vobis. Homines
estis , ad imaginem Dei facti estis² : qui vos homines fecit ,
pro vobis et homo faetus est : ut multi filii ad haereditatem
sempiternam adoptaremini, sanguis Unici pro vobis effusus
est. Si vos vobis terrena fragilitate viluistis, ex pretio ves-
tro vos appendite : quid manducetis, quid bibatis, quo
suscribatis Amen, digne cogitate. Numquid hoc vos mo-
nemus, ut superbi sitis , et vobis aliquam perfectionem
audeatis arrogare? Sed non iterum ab omni justitia vos
putare debetis exules fieri. Nolo enim vos interrogare de
justitia vestra3 fortassis enim nemo vestrum mihi audeat
respondere , J ustus sum : sed interrogo vos de fide vestra.
Sicut nemo vestrum audet dicere , Justus sum ι sie nemo
audet dicere , Fidelis non sum. Nondum quaero quid vi-
vas , sed quaero quid eredas. Responsurus es credere te in
Christum. Non audisti Apostolum, « J ustus ex fide vivit3 P»
Fides tua, justitia tua : quia utique si credis, caves, si
autem caves , conaris, et conatum tuum novit Deus, et
voluntatem tuam inspicit, et luctam eum carne considerat,

¹ Jol›.1,11.— ² Gen. l, 27* —- 3 Rom. 1, ¹7.

