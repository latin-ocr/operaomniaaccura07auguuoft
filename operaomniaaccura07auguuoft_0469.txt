ΕΝΑΜιΑΤΙο 11 m· PsAme xxxi. 445

et inveniuntur omnia mala. Si quod debetur illis operibus
Deus redderet , utique damnaret : « Stipendium enim'
» peccati mors1. n Malis operibus quid debetur, nisi dam· ,
natio? Bonis quid debetur? Regnum coelorum. Tu autem
in malis operibus inventus es : si reddatur tibi quod de-
betur, puniendus es. Quid ergo fit? Non tibi Deus reddit
debitam poenam , sed donat indebitam gratiam. Debebat
vindictam , dat indulgentiam. Incipis ergo esse in fide per
indulgentiam, jam fides illa assumpta spe et dilectione
incipit bene operari : sed nec tunc glorieris , et extollas
te ε memento a quo in via positus sis, memento quia et
sanis pedibus et velocibus errabas, memento quia et si
languebas, etin via semivivus jacebas, levatus es in ju—
mentum, et perductus in stabulum. « Ei autem , inquit,
» qui operatur, merces non imputatur secundum gratiam,
» sed seeundum debitumss. ³> Si vis esse alienus a gratia,
jacta merita tua. Ille autem videt quid sit in te , et novit
quid cui debeat. « Ei vero qui non operatur⁴, » inquit.
Ecce pone aliquem impium peccatorem , non operatur.
Quid autem? (ι Credit autem in eum quij ustificat impium. »
Ex eo enim quia non operatur bene, impius est : si bona
videatur faeere, tamen quia sine fide , neo bona vocanda
sunt. « Credenti autem in eum qui justificat im pium, depu-
» ta tur fides ejus adjustitiam 3 sicut et David dicit ; Beatitu-
α dinem hominis, cui Deus accepto fert justitiam sine ope-
» ribus ⁵, n J ustitiam autem quam? Fidei, quam bona opera
non praecesserunt, sed quam bona opera eonsequuntur.
VIII. Intendite ergo vos: alioquin male intelligendo
projicitis vos in illam voraginem impune peccandi : et ego
liber sum , sicut ipse Apostolus ab omnibus male intelli- ἱ
gentibus liber fuit. Libenter enim male intellexerunt , ne

¹ Rom. V1, 23. -— ² Luc. x, 30. -— 3 Rom. iv, 4. —- 41bid. 5. -—
⁵1bid. 5. 6.

