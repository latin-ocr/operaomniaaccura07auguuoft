mumulo 111 m PsALMUM xxxn, ssim. 11. 491

tus ejus. ‘Ipse congregavit velut in utrem aquam maris ε -
mortalis pellis contegit amaram cogitationem. Timentes
enim pelli suae , intus tenent quod non audent emittere.
Nam eadem est amaritudo ε sic oderunt, sic detestantur.
Sed quod tunc aperte saeviebat, nunc occulte, quid aliud
dicam quam quod dictum est , « Frendet , et tabescet? »
Eat ergo Ecclesia, ambulet : facta est via, strata (19) nos—
tra ab imperatore munita est. Ferveamus in itineribus bo-
norum operum, hoc est enim ambulare nostrum. Et si
quando existunt tentationum pressurae unde non speraba—
tur, jam congregatis velut in utrem aquis maris , intelli-
gamus Dominum facere hoc ad disciplinam , ut excutiat a
nobis male praefidentem de temporalibus securitatem, et
dirigat nos in regnum suum composito desiderio. Quod
desiderium tribulationibus hinc atque hinc contundenti-
bus producitur, ut simus canori auribus Domini tanquam
tubae ductiles. Dictum est enim et hoc in Psalmis , ut in
tubis ductilibus laudemus Deum ¹. Tuba ductilis malleo
producitur, ita christianum cor in Deum pressurarum pla-
gis extenditur. ·
XI. Meminerimus ergo, fratres, jam his temporibus,
quibus congregata est velut in utrem aqua maris, non
deesse Deo unde proferat quo nos emendet, cum emen-
datione nobis opus est. Ideo enim sequitur : « Ponens in
» thesauris abyssos. » Thesauros Dei dicit secretum Dei.
Novit ille omnium corda, quid ad tempus proferat, unde
proferat, quantam potestatem tribuat malis in bonos, ad
judicandos quidem malos, erudiendos autem bonos. No-
vit quomodo haec agat, qui ponit in thesauris abyssos.
Fiat ergo quod sequitur : «Timeat Dominum omnis terra ². »
Non glorietur superba laetitia temeraria exultatione, di-
cens : J am congregata est velut in utrem aqua maris, quis

¹ Psal. xcvii, 6. —- ² Id. xxxii, 8. ²

