Eunu-1¹10 11 m PSALMUM xxxi. 439

huc cogitat et fluctuat, periclitatur. Scriptura autem Dei
verusque intellectus, non solum periclitantem a periculo
liberat, sed et demersum a profundo elevat. Respondeo
ergo tanquam contra Apostolum, et dico de ipso Abra·
ham, quod invenimus etiam ἰη Epistola alterius Apostoli,
qui volebat corrigere homines qui male intellexerant istum
Apostolum. Jacobus enim in Epistola sua, contra eos qui
nolebant bene operari de sola fide praesumentes 1 , ipsius
Abrahae opera commendavit, cujus Paulus fidem : et non
sunt sibi adversi Apostoli. Dicit autem opus omnibus no-
tum Abraham filium suum immolandum Deo obtulit.
Magnum opus, sed ex fide. Laudo superaedificationem
operis, sed video fidei fundamentum : laudosructum boni
operis , sed in fide agnosco radicem. Si autem hoc praeter
fidem rectam faceret Abraham, nihil illi prodesset quale-
cumque illud opus esset. Rursum sisic teneret fidem Abra-
ham, ut cum ei Deus imperaret offerre sibi immolandum
filium suum, diceret apud semetipsum : Non facio, et ta-
men credo‚ quia me etiam contemnentem jussa sua liberat
Deus : fides sine operibus mortua esset, et tanquam radix
sine fructu sterilis atque arida remaneret.

IV. Quid ergo? Debemus nulla opera praeponere fidei,
id est, ut ante fidem quisquam dicatur bene operatus? Ea
enim ipsa opera quae dicuntur ante fidem, quamvis vi-
deantur hominibus laudabilia ‚ inania sunt. Ita mihi viden-
tur esse, ut magnae vires et cursus celerrimus praeter viam.
Nemo ergo computet bona opera sua ante fidem : ubi
fides non erat, bonum opus non crat. Bonum enim opus
intentio facit, intentionem fides dirigit. Non valde atten-
das quid homo faciat, sed quid cum facit aspiciat, quo
lacertos optimae gubernationis dirigat. Fac enim homi-
nem optime gubernare navim, et perdidisse quo tendit,

¹ Jacob. n, 1.

