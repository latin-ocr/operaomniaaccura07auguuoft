murmuro 11 m PsALMUM xxx, surm. 1. 395
Si agat tanquam veraciter ex regula legis proposita, dam-
nandus est peccator. Hac regula si ageret, quem libera-
ret? Omnes peccatores invenit : solus sine peccato venit,
qui nos peccatores invenit. Hoc ait Apostolus, « Omnes
ᾳ) enim peccaverunt, et egent gloria Dei1. >› Quid est,
« Egent gloria Dei? » Ut ipse liberet, non tu. Quia tu te
liberare non potes, indiges liberatore. Quid est quod te
jactas? Quid est quod de Lege et justitia praesumis? Non
vides quid intus confligat in te, de te, adversus tei> Non
audis pugnantem, et confitentem, et adjutorium in pugna
desiderantem? Non audis athletam Domini ab agonotheta
petentem adj utorium pugnae suae? Non enim sic te expec-
tat Deus certantem, quomodo te expectat Editor, si forte
pugnes in amphitheatro. Ille tibi praemium dare potest si
viceris, adjuvare te periclitantem non potest. Non sic ex—
pectat Deus. Vide ergo, attende eum qui dicit, « Conde-
» lector enim legi Dei secundum interiorem hominem,
» video autem aliam legem in membris meis repugnantem
» legi mentis meae, et captivum me ducentem in lege
» peccati, quae est in membris meis. Miser ego homo,
» quis me liberabit de corpore mortis hujus? Gratia Dei
¹» per Jesum Christum Dominum nostrum2. » Quare gra-
tia? Quia gratis datur. Quare gratis datur? Quia merita
tua non praecesserunt, sed beneficia Dei te praevenerunt.
Illi ergo gloria qui nos liberat. « Omnes enim peccave-
» runt, et egent gloria Dei. In te ergo, Domine, speravi,
» non in me ε non confundar in aeternum , » quia in eo
spero qui non confundit. « In tua justitia erue me, et
» exime me. » Quia non invenisti in me justitiam meam ,
erue me in tua : hoc est, illud me eruat quod me justifif
cat, quod ex impio pium facit, quod ex iniquo justum,
quod ex caeco videntem, quod ex cadente surgentem‚

¹ Rom. ιιι, 23. -—— ‘³ 111. vn, ’,η-25.

