ENARRATm IN PsALMUM 1x. 219,

« Dominus regnabit in aetcrnum et in saeculum saeculi,
n peribitis gentes de terra inius1? » Gentes posuit , pec-
catores et impios-

XXXIII. « Desiderium pauperum exaudivit Dominus2.»
Desiderium illud quo aestuabant, cum in angustiis et tri-
bulationibus hujus saeculi Domini diem concupiscerent ι
« Praeparationem cordis eorum exaudivit auris tua. η
Haec est cordis praeparatio, de qua in alio Psalmo canitur:
α Paratum cor meum, Deus, paratum cor meumss. n De
q'ua dicit Apostolus 2 « Si autem quod non videmus spe-
» ramus, per patientiam expectamus⁴. » Jamvero aurem
Dei, non membrum corporeum ‚ sed potentiam esse qua
exaudit, regulariter debemus accipere t atque ita quibus-
que nominatis membris ejus, quae in nobis visibilia et
corporea sunt, potentias operationum oportet intelligi, ne
saepe ista repetantur. Non enim corporeum fas est putare,
quod Dominus Deus non sonantem vocem , sed praepara-
tionem cordis exaudit.

XXXIV. « Judicare pupillo et humili⁵ ε )) id est, non
ei qui conformatur huic saeculo , neque superbo. Aliud est
enim judicare pupillum , aliud judicare pupillo. J udicat
pupillum etiam qui condemnat ς judicat autem pupillo qui
pro illo profert sententiam. « Ut non apponat ultra mag-
» nificare se homo super terram ⁰. υ Homines enim sunt,
de quibus dictum est: « Pone, Domine, legislatorem super
» eos, sciant gentes quoniam homines sunt⁷. » Sed etiam
ille, qui eodem loco intelligitur poni super eos, homo erit,
de quo nunc dicitur 2 « Ut non apponat ultra magnificare
» se homo super terram. »Cum venerit scilicet Filius ho-
minis judicare pupillo, qui se exuit veterem hominem,
atque hoc modo tanquam extulit Patrem.

¹ Psal.1x‚ 16. ——- ²Ibid. 17. - ³ Id. Lvn, 8. -4 Rom. vm, 25. —··
⁵ Psal.1x, 18. — 6 Ibid. - 7 Psal. prim. 11, αι. ’

