506 s. Ancus'rxm Emscom

rum ‚ sed agnoscendo nostrum, dicimus eis: Fratres nostri
estis. Dicant illi ε Quid nos quaeritis, quid nos vultis?
Respondcamus 2 Fratres nostri estis. Dicant : Ite a nobis,
non nobiscum habemus rationem. Nos prorsus vobiscum
rationem habemus : unum Christum confitemur, in uno
corpore, sub uno capite esse debemus. Quid ergo me
quaeris , ait , si perii? Magna absurditas , magna vesania.
Quid me quaeris, si perii? Quare quaererem ‚ nisi quia pe-
riisti? Si ergo perii, inquit, quomodo sum frater tuus?
Ut dicatur mihi de te ε « Frater tuus mortuus erat, et re-
» vixit, perierat, et inventus est¹. » Adjuramus ergo VOS,
fratres 3 per ipsa viscera charitatis, cujus lacte nutrimur,
cujus pane solidamur, per Christum Dominum nostrum,
per mansuetudinem ejus, adjuramus vos, (Tempus est
enim ut impendamus in eos magnam charitatem , abun-
dantem misericordiam in deprecando Deum pro illis, ut
aliquando det illis sensum sobrium, ut resipiscant , et vi—
deant se, quianon habent omnino quod dicant contra
veritatem ε non eis remansit nisi sola infirmitas animosi-
tatis , quae tanto est languidior, quanto se majores vires
habere existimat.) pro infirmis, pro carnaliter sapientibus,
pro animalibus et carnalibus, tamen pro fratribus nostris,
eadem sacramenta celebrantibus , etsi non nobiscum, ea.-
dem tamen, unum Amen respondentibus , etsi non no-
biscum, unum tamen, medullas charitatis vestrae fundatis
Deo pro eis. Aliquid enim pro salute ipsorum egimus in
concilio , quod explicari vobis hodie jam tempus non sus-
ficit. Unde exhortamur vos ut alacriores et numerosiores,
audient enim a vobis [fratres nostri qui nunc non adsunt ,
conveniatis crastino die ad basilicam Tricliarum. ⁷

¹ Luc. xv, 32.

