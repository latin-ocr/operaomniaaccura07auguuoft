nuntium m rsALMUM 111. 123
qui eum‘ tradidit. A cujus facie fugisse quanquam historice
possit accipi3 quando illo discedente, secessit cum caeteris
in montem ε tamen spiritaliter, quando mentem Judae
Filius Dei, id est, Virtus et Sapientia Dei deseruit, cum
eum diabolus penitus invasit, in eo quod scriptum est :
« Et intravit diabolus in cor ejus13 » bene accipitur a
facie ejus Christum fugisse ι non quia Christus diabolo
cessit, sed Christo discedente, diabolus possedit. Quem
discessum fugam esse in hoc Psalmo appellatum celeritatis
causa arbitror 2 quod verbo etiam Domini significatur di-
centis : « Quod facis, cito fac2. » Loquimur etiam sicin
consuetudine, ut dicamus : Fugit me, quod in mentem
non venit : et de homine doctissimo dicimus ε Nihil eum
fugit. Propterea veritas fugit mentem Judae , cum eum
illustrare destitit. Abessalon autem , sicut quidam inter-
pretantur, in latina lingua dicitur Patris pax. Quod mirum
videri potest, sive in historia Regnorum , cum bellum ad-
versus patrem Abessalon gesserit3 sive in historia Novi
Testamenti, cum traditor Domini Judas fuerit, quemad-
modum Patris pax possit intelligi. Sed et ibi qui diligenter
legunt, vident in illo bello David pacatum fuisse filio ,
qui etiam magno cum dolore planxit extinctum , dicens :
« Abessalon filius meus , quis dabit mihi mori pro te 3 : n
etin historia Novi Testamenti ipsa Domini nostri tanta et
tam miranda patientia, quod eum tandiu pertulit tanquam
bonum, cum ejus cogitationes non ignoraret, cum adhi-
buit ad convivium, in quo corporis et sanguinis sui figu—
ram Discipulis commendavit et tradidit43 quod denique
in ipsa traditione osculum accepit5, bene intelligitur pa—
cem Christum exhibuisse traditori suo3 quamvis ille tam
sceleratae cogitationis interno bello vastaretur. Et ideo

. ¹ Joan. xm, 2. - ² Ibid. 27. —- 3 2 ch. xvu1, 33. —- 4 Joan. xm. —
⁵ Matth. xxw, 49.

